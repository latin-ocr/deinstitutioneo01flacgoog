370 M. FABII QUINTILIANI

non sum absolutus3 quum domum veni, nemo me di-
ligit, nemo reveretur: jam ad nos de penatibus illis nou
pertinent, nisi secreta, nisi latebrae: non exuo, nou
depono sordes; et mihi quotidie senex, tamquam ac—
cusaturuS, occurrit. Attendo quid faciam, quid loquar,
qualis adspiciam et, quod malignissimum est sollicitudi-
nis genus, me ipse custodio. Satiasti me, vita, satiasti:
et quum felicibus quoque veniat ex nimia prosperitatis
continuatione fastidium , quod taedium paras lassitudine
miserorum? consumpta est in lacrimis , in precibus aetas ‚
exacti sordibus dies, anxietate noctes. Quid mihi con·
tra tam indigna, tam gravia promittit integritas? abdi·
cari debet, quem nocentem pater odit; mori, quem
innocentem.

XV. Sed ut credamuS, inquit, voluisse te mori, cur
potissimum veneno? possis quidem , pater, hanc de omni
supremorum genere litem facere morientibus: et quia
rerum natura varias fatorum vias indulsit animae, in
nullo non exitu simili ratione reprehendas quidquid elec·
tum est. Sic super strictum nudatumque mucronem
proclamareS, cur non veneno? sed nihil est delicatius
exitu, quem non supplicia, non metus, sed collecta
de calamitatibus commendat infirmitas: mihi tamen
praecipue cum hoc mortis instrumento propria concor-
dia est: non spargit cruorem, non trucem cadaveris

relinquit adspectum: placida est¹, quieta est. Ingratis-
sime senex, ego et hoc moriendo prospexeram, ne me

occidisse alius videretur. Te nunc apprehendo, te inter·
rogo , pater: ita parricida sum ego , qui venenum affero
in domum tuam imparatum , rude, terendum ‚ cui tam

ι. Ρ-ἱαείάα est. llaec quo referri Neque exempla hujus ‹lioendi for-
debeant, non video, nisi ad mom. mae desunt apud veteres. Ea.

