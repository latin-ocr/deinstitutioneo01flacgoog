ρ Μ. FABn QUINTILIAM

Quanto facilius est simulare rem, cujus imitationi suf-
ficit, clausisse lumina, laxasse membra, dedisse suspi-
riis modum‚ et anhelitus negligenter egisse? inter dor-
mientem simulantemque non est nisi conscientia: nam
quod ad tot vestigia, tot manuS, tot proclamationes in
eodem tenore duravit, nolite mirari: facilius excites
dormientem. Et haec est omnium natura rerum ‚ ne quid
diutius perferaS‚ quam quod imitaris: simulare som-
num habet et hanc facilitatem, quod videtur similis ex·
citato, qui deprehensus est. Quid hoc esse vis, mulier,
quod te non excitat τες, qua domus tota turbatur? illam
servilis negligentiae quietem, illos sine curis, sine affec-
tibus somnoS, illos qui non statim primo timore prosi-
liunt, fragor noctis agitavit. Quantus deinde fremitus
discurrentium tota domo? prima sunt evigilantium prae-
sidia clamores, nec potest quieta res esse noctis auxilium:
minore strepitu commota es, quum excitareris, Ecce
cubiculi vestri fores trepidae festinationis effringuntur
impulsu: en lumen super lectulum ingerunt multoe
manus, et ad prostratorum corporum similitudinem cu·
biculum gemitu, vociferatione completur. Tu jaceS‚ et
in cadaveris similitudinem usque resoluta es: hoc tu
quietem putas esse? patientia est.

XX. Vestrae ‚ judices, aestimandum relinquo pruden-
tiae, strepitum quem 'in cubiculo senis fuisse confessi
sunt, qui illo potissimum concurrerunt, utrum putetis
factum colluctatione‘morientis, an a peracta caede re-
ferentis gladium mulieris fuisse discursum? an hoc quo·
que inter artes novercae, ut omnibus sceleris sui parti·
bus sensim quieteque dispositis ‚ ipsa ad excitandam
familiam fecerit strepitum, cui hoc solum supererat,
ut sic inveniretur? Fragor quo familia excitata est, si

